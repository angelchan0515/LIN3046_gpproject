係既仙女 多謝你呀/c/
佢叫做灰姑娘
所有嘅動物都好鍾意佢㗎
特別有兩隻老鼠
分別叫阿Gas同埋Jack/c/
因為灰姑娘平時對佢哋都好好㗎
所以佢哋兩個都特別錫灰姑娘
無論灰姑娘叫佢哋做咩
佢哋都會做㗎
而灰姑娘就同佢嘅繼母
仲有佢繼母嘅兩個女
Anastasia同埋Drizella住埋一齊
佢哋對灰姑娘都非常之差㗎
佢哋成日安排好多工作比灰姑娘做
一時就要打掃屋企
一時又要幫佢哋縫製佢哋嘅衫
一時又要幫佢哋煮嘢食
但就算佢哋對灰姑娘咁差
灰姑娘仍然盡心盡力
做好佢自己嘅工作
佢希望佢哋大家都開開心心
灰姑娘嘅繼母蕾梅恩夫人
佢冷酷無情
佢妒忌灰姑娘嘅魅力同埋美貌
所以佢成日都叫灰姑娘做一啲
根本唔需要佢做嘅事情
例如幫佢隻貓路法西沖涼
有一日  一個屬於皇宮嘅信差
拎住一個特別嘅邀請函
嚟到灰姑娘佢哋嘅屋企
原來宮殿入面有一個皇家舞會啊
國王要幫佢嘅仔去搵一個新娘
喺呢個皇國嘅入面
每一個年輕女仔都受到邀請啊
包括灰姑娘啊
灰姑娘聽到呢個舞會之後
覺得好興奮呀
所以佢跑咗上閣樓
搵咗一條屬於佢媽媽以前嘅一條連身裙
雖然個款式好似有啲過咗時
但係灰姑娘都可以令到佢變到好靚㗎
但係可惜
蕾梅恩夫人根本就唔希望灰姑娘去參加舞會
佢只希望王子見到Anastasia或者Drizella嘅時候
會喺佢哋當中揀一個去迎娶
亦都係正正因為呢個原因
蕾梅恩夫人喺舞會之前嘅一晚
畀咗好多工作灰姑娘去做
而令到灰姑娘根本就冇時間準備去舞會嘅事
但係正當灰姑娘喺度努力工作嘅時候
佢嘅朋友老鼠同埋雀仔
喺度幫佢裝飾緊佢條裙呀
佢哋仲加咗佢兩個姐姐
唔要嘅一啲絲帶同埋一啲珠珠
喺呢啲動物嘅共同努力底下
佢哋將一條好簡單嘅連身裙
變成一條好華麗
好似仙女一樣咁嘅晚禮服呀
當灰姑娘返到間房望到呢件衫嘅時候
佢真係好開心呀
佢終於有一件晚禮服可以去舞會啦
佢就咁樣同Jack  Gas同埋啲雀仔咁講
真係好多謝你哋呀/c/
多謝你幫我整咗一條咁靚嘅裙呀/c/
你哋好叻呀/c/
正當灰姑娘著住呢條咁靚嘅裙
準備去舞會嘅時候
佢兩個姐姐一見到灰姑娘
就覺得好嬲啦
於是佢哋就衝向灰姑娘
將灰姑娘條裙扯爛曬呀
仲要將佢上面嘅珠珠扯曬落嚟
而當時 蕾梅恩夫人就企喺側邊望住呢一切嘅發生
但係佢冇阻止到佢哋呀
而灰姑娘想去舞會嘅呢一個心願
就咁樣冇咗啦
灰姑娘哭住咁樣走到去花園嗰度
佢哋真係好過份呀 佢哋點可以咁樣㗎/c/
而突然間有一個仙女
喺灰姑娘嘅面前出現呀
佢拎住咗一支魔法棒
將地下嘅一個南瓜
變成一架好靚嘅南瓜車呀
佢仲將啲老鼠同埋雀仔
變成馬同埋騎馬車嘅人
咁樣灰姑娘就可以順順利利去舞會啦
但係灰姑娘嗰條晚禮服
之前俾佢姐姐扯爛曬呀
仙女講住呢句魔法嘅咒語
再揮一揮佢嘅魔法棒
嘩 灰姑娘依家著住一條
好靚好閃亮嘅晚禮服呀
仲有個閃閃發光嘅玻璃鞋添
但係仙女喺灰姑娘臨出發嘅時候
警告咗佢一下
當個鐘響響到凌晨十二點嘅時候/c/
我嘅魔法咒語就會被消失㗎啦/c/
你嗰陣時記住快啲返屋企呀知唔知呀/c/
係嘅仙女 多謝你呀/c/
我呢條裙真係好靚呀/c/
同埋呢對玻璃鞋/c/
多謝嘅說話唔使講咁多㗎啦/c/
快啲去舞會啦/c/
多謝你呀 拜拜/c/
當灰姑娘去到舞會嘅場地
白馬王子已經即刻被灰姑娘吸引住啦
王子隻眼仲不停咁樣望住灰姑娘添
當管弦樂隊響起咒樂
王子就開始想和這個他不認識的姑娘跳一隻舞
對於灰姑娘來講
這個晚上簡直是夢想成真啊
過左冇耐  
時鐘在敲響緊啊
十二時正啦
哎吔對唔住呀/c/
王子  /c/
我要走先啦/c/
好多謝你同我跳這隻舞呀  /c/
bye bye/c/
灰姑娘講完之後  
就即刻跑走咗啦
翻黎啊  /c/
呢位小姐/c/
王子就咁講
我連你叫咩名都未知呀/c/
當灰姑娘正在喺度逃跑嘅時候
她腳上的一隻玻璃鞋不覺意甩左出來啊
但係她已經趕唔切翻去執翻啦
而在舞會的第二天
王子派咗大公爵
拎著呢一隻玻璃鞋走遍成個嘅王國
去搵到合適穿呢雙玻璃鞋嘅女仔
但係蕾梅恩夫人竟然係呢個時候
將灰姑娘鎖住係閣樓上面
但好彩灰姑娘嘅老鼠朋友幫咗佢解開個鎖呀
正當灰姑娘準備嘗試個隻玻璃鞋嘅時候
蕾梅恩夫人竟然將大公爵kick倒咗呀
大公爵手上嘅玻璃鞋就咁樣就爛咗啦
哎吔大公爵/c/
真係對不起呀/c/
我冇諗到個玻璃鞋咁容易就爛咗呀/c/
不過我諗灰姑娘都唔係好使試㗎啦/c/
佢一定唔啱/c/
大公爵/c/
既然對玻璃鞋都爛咗啦/c/
我正話個兩個女都試得幾好呀/c/
就將佢哋帶返去比王子見下啦/c/
你說好唔好呀/c/
但係喺呢個時候
灰姑娘竟然喺佢嘅衫袋裡面
拎出另一隻嘅玻璃鞋呀
而佢仲係大公爵面前試穿添
呢一隻嘅玻璃鞋簡直係為灰姑娘而設呀
鞋嘅尺寸啱啱好呀
而過咗冇幾耐
灰姑娘就同王子結婚啦
每一個人都好開心呀
包括係婚禮上面
灰姑娘特別為佢地製造禮服嘅老鼠仔朋友呀
係呢個充滿歡樂嘅婚禮之後
白馬王子同埋灰姑娘
從此就過住一啲
幸福又快樂嘅生活啦
小朋友呀係呢個故事當中
灰姑娘成日都被佢嘅繼母同兩位姐姐蝦
唔單止每一日要做好多唔同嘅家務
佢地仲令到佢唔可以參加王子辦嘅舞會
如果比你係灰姑娘嘅話
你當時嘅感受會是怎樣呢/q/
其實我覺得灰姑娘
可能當期時也覺得好嬲
好唔開心㗎
但係就算灰姑娘遇到咁多唔如意嘅事情都好
佢親自話比我地聽
無論我地面對任何嘅事情
我們都要時刻保持一個樂觀嘅心態去面對
當我們堅持唔放棄有一顆善良嘅心嘅時候
將來必定有更好嘅事情會發生喺我們嘅身上
唔知你又認唔認同呢/q/
好啦
彩姐姐今天嘅故事時間就講到呢度
如果你中意我嘅故事嘅話
就記住比個like我
還有記住訂閱我的頻道
還要和你的朋友分享
彩姐姐下次再和你們分享一些
更有趣更動聽的故事
拜拜
