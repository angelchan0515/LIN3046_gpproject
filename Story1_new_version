從前有一個牧羊嘅小朋友  
佢負責每日將屋企嘅羊群趕到附近嘅草地上面
等佢哋可以喺度食草  
牧童每日都係重複呢個工作  
漸漸覺得無聊  
有一日  佢突然間諗到  
不如去整顧下啲村民  
等自己開心下  解下悶啦  
於是  佢就喺草地嗰度向住村莊入面大喊  
狼嚟啦  狼嚟啦  /c/
村民聽到  立即放低佢哋手頭上面嘅工作  
拎起佢哋嘅泥棒掃把  
一齊趕到黎草地上面  
打算趕走野狼  
點知  去到先至發現根本就無狼  
只係得牧童響到哈哈大笑  
村民知道原來牧童講大話  
於是就返返入去村裏面  
過咗幾日  牧童又覺得無聊啦  
於是又再大喊  
狼嚟啦  狼嚟啦  /c/
村民聽到  又再一次放低手頭上面嘅工作  
一齊跑到黎草地  
打算幫手趕走野狼  
點知  去到又係見到牧童攬住個肚響到大笑  
牧童仲話  
咩你哋咁蠢㗎/q/ /c/
哈哈哈哈  咁易上當既  /c/
村民都覺得好嬲呀  
全部人都唔理牧童  離開咗  
又過咗幾日  
牧童又響到放羊啦  
只不過  佢一啲都無發覺到  
原來有一群大野狼  
已經靜靜低咁樣接近啲羊群  
一步一步  
大野狼突然間撲埋去啲羊嗰度  
開始追住啲羊嚟咬  
牧童見到咁嘅情形  
即刻大喊  
狼嚟啦  狼嚟啦  /c/
村裏面嘅村民聽到牧童大喊  
就話啦  /c/
唉  唔使理佢啦  /c/
佢又想呃我哋趕去  /c/
然後笑我哋啫嘛  /c/
唔好理佢啦  /c/
於是  無一個村民願意過去幫牧童  
結果  所有嘅羊都畀狼食曬啦  
牧童對於自己之前講大話   呃咗班村民  覺得好後悔呀  
可惜  已經太遲啦  
