呢個故事叫做醜小鴨。
從前有個鴨媽媽，
生咗好多鴨蛋，
啲鴨BB一隻接住一隻咁出世，
但係一隻其中特別大嘅鴨蛋。
好奇怪，
等咗好耐都仲未出世。
隔咗一段時間，
呢隻鴨仔，
終於出世啦！
但係呢隻......
好奇怪嘅鴨仔，
好大隻，
全身都係灰色嘅羽毛，
同其他金黃色嘅
鴨仔相比，
一啲都唔似
而其他鴨仔
一見到呢一隻奇怪嘅
大鴨
冇一個想同佢玩
但係仲因為大鴨
呢個醜陋嘅外表
叫佢做醜小鴨
醜小鴨
因為冇人肯同佢玩
佢就自己一個離開咗屋企
佢好唔開心咁
一路行
去咗個森林度
點知佢見到樹上面
有啲嘢郁下郁下
就行上前
睇下咩事
佢見到有啲嘢跌咗落嚟
原來有條蟲
喺度爬下爬下
好似好痛咁
醜小鴨話
你有冇事呀
咁高跌落嚟一定好痛
我有啲咩可以幫手
跟住條蟲突然彈起
好大聲咁講
嘩！
我從來都未見過，
咁奇怪嘅鴨！
之後好快就走咗。
呢個時候，
佢好唔開心，
因為佢又再一次，
畀人嫌棄佢嘅樣貌，
所有人都怕咗佢。
過咗好幾日，
醜小鴨都仲係自己一個人，
喺森林入面搵嘢食。
由朝行到晚，
佢一直冇放棄過，
佢見到遠處有啲火光，
就行上前睇下，
原來係狗叔叔煮緊嘢食。
佢心裏面諗，
唔通今次我真係可以搵到嘢食?
佢主動問：
狗叔叔，
你可唔可以分享少少食物畀我?

我幾日都冇食過嘢，
狗叔叔望咗一眼，
冇理佢繼續煮嘢食，
醜小鴨繼續講：
不如咁，
我幫手煮嘢食，
你咪可以休息下！
我一陣又可以一齊食，
狗叔叔聽完佢講之後，
本來我都唔想理你，
但係見你咁有誠意，
咁啦！
你自己一路沿住條路行，
嗰度應該有個樹林，
應該有啲水果食下。
醜小鴨好開心，
一路同狗叔叔講多謝，
一路跑上前面搵嘢食。
終於！
畀佢搵到食物！
食完嘢，
行咗好耐，
都搵唔返返屋企嘅路，
淨係越行越遠，
之後仲迷路添！
佢去過樹林，
又去過海邊。
過咗好耐，
醜小鴨行到好累，
最後停咗喺湖邊嗰度。
慢慢......
咁瞓著咗啦,
佢淨係知道,
瞓著咗嘅呢段時間,
天氣好凍呀!
都唔知瞓咗幾耐，
終於瞓醒，
一開眼！
見到身邊嘅樹木，
已經係翠綠色。
湖邊亦都再無結冰，
天氣已經唔凍。
於是，
佢就抬起頭望上天空，
見到有幾隻好靚嘅天鵝，
喺度飛緊。
佢就話，
如果我可以好似天鵝咁樣，
就好啦！
以後有人同我玩，
佢好唔開心咁，
行咗去湖邊。
諗住游下水，
佢見到好多好多天鵝，
主動同佢打招呼，
醜小鴨覺得好奇怪。
點解好似佢咁，
一隻咁奇怪嘅小鴨，
都有人同佢打招呼呢?
突然，
佢喺湖裏面，
見到一個倒影，
原來係一隻好靚嘅天鵝，呢隻天鵝就係佢自己啦！
一隻全身雪白，
夢寐以求嘅天鵝呀！
聽完頭先呢個故事，
大家仲記唔記得，
醜小鴨一出世嘅時候，
被佢嘅兄弟姊妹取笑?
呢個故事，
係想話俾大家聽
醜陋其實唔代表一切，
反而我哋，
要學習醜小鴨咁。
一直認真做事，
俾心機積極生活，
最後一定可以，
成為一隻好靚嘅天鵝。
試下回答呢三條問題：
問題一
醜小鴨離家出走後，
見到啲乜嘢動物呢?
問題二
點解醜小鴨會在冬季長眠?
問題三
如果你係醜小鴨嘅兄弟姊妹，
你會唔會蝦佢呀?
點解呢?
