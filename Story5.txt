小明同小華今日特別開心
因為舅父應承左請佢哋睇電影啊
小明見到馬路上冇車喇
於是呢
就話要過馬路
舅父就話啦
唔得喎而家雖然冇車
但交通燈仲係顯示紅色啊
過咗一陣小明指住交通燈話啦
舅父
而家唔係紅色喇
係綠色喇
舅父就話
綠色交通燈呢就表示可以過馬路
但係當綠色閃下閃下嘅時候
就代表要轉紅色㗎啦
舅父都未講完啫
小明呢就急住叫起嚟喇
可以過馬路喇
舅父就話
喂！唔得呀雖然盞燈仲係綠色
但係我哋都要先望右再望左
然後再望多次右方
見到啲車呢停低哂呢
我哋先可以過馬路㗎
喔～原來小明呢佢係驚
去遲咗買唔到飛呀
舅父就話啦
哈哈！傻仔嚟嘅
唔使急！戲飛我已經買咗㗎喇
時間仲早
等我教多幾個過馬路嘅方法畀你哋啦
小華就好好奇咁問喇
咦?
仲有啲咩方法過馬路㗎
舅父就笑住話
我哋呢仲可以從地底過馬路㗎
咁你知唔知嗰度邊度呀
小明抬頭
見到一個指示牌
就搶住回答喇
我知我知
我知係行人隧道
舅父就話啦
係啦 我哋可以從地底過馬路
舅父就話
係喇行人隧道呢
隧道呢就起係地底嘅
咁嗰度呢又冇車行喎
行路呢就畀地面呢就安全得多
嘩
個隧道好似一個長長嘅山窿呀
好得意呀
行出隧道之後呢
舅父指咗指前面話
欸！拿！你哋睇
起起地面上面嘅呢
就係行人天橋啦
都係可以用嚟過馬路㗎
喔～
哈！喺天橋度過馬路
啲車喺我哋腳底下面行
我哋仲高過佢哋呀
就喺呢個時候
小明見到一個行人
正喺度跨越護欄橫過馬路
佢忍唔住大聲咁話
嘩
佢咁樣過馬路好危險㗎喎
啊
哎呀
佢俾架車撞飛咗呀
舅父見到之後呢
就同小明小華講話啦
嗯
遵守交通規則過馬路呢
先係最安全嘅方法
胡亂咁過馬路
唔單止會被罰款呢
仲好容易會發生意外㗎
呢個時候
佢哋用斑馬線過馬路
舅父就話啦
斑馬線同埋交通燈呢
都係用嚟幫助我哋過馬路㗎喎
咁舅父呀
如果交通燈壞咗
咁點算呀
咁喺嗰個時候呢
交通警察呢
就會嚟指揮交通㗎啦
哦
小朋友呀
過馬路呢
真係一門重要嘅學問嚟㗎
大家要小心出門
安全歸家
就要記住以下嘅小貼士啦
紅燈要企定定
綠燈先至可以過馬路
綠燈閃緊嘅時候
就唔好過啦
綠燈嘅時候
望望右
望望左
再望多次右邊
先至好邁出腳步喎
我哋又可以善用其他嘅方法
例如行人隧道同埋天橋
去幫我哋過馬路
