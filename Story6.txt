好熱呀
好熱呀
係一個炎熱嘅早上
天空傳嚟
啊啊啊啊嘅聲音
究竟係邊一個呀
啊啊啊 好熱呀
真係又熱又口渴呀
聽真啲
原來係一隻小烏鴉
係天空度飛嚟飛去
佢覺得好口渴呀
準備要去
搵啲水飲呀
等我飛去東邊
搵下先
嗰邊有個池塘
應該會有水飲掛
佢一路飛
一路四周張望
都未搵到池塘喎
之後
佢嚟到一個小山坡
上面見到一個瓶子呀
裏面仲裝住咗
少少水喎
嘩!我搵到啦
呢度竟然有一個
玻璃瓶
入面仲裝住水嘅
實在太好啦
我可以飲水解渴啦
當小烏鴉想將嘴巴
伸入去玻璃瓶入面嘅時候
但係因為
玻璃瓶嘅嘴又細
瓶子嘅身體又長喎
裏面嘅水又真係
太少啦
佢嘅嘴巴根本都
掂唔到任何一滴水呀
呢個玻璃瓶嘅嘴巴
又細
個瓶身又長
我個嘴根本都
伸唔到落最底
我飲唔到入面嘅水呀
究竟
點先可以飲到入面嘅水呀
小烏鴉為咗
諗辦法
左踏踏
右踏踏
諗到拗晒頭呀
究竟點先至
可以飲到水呢
我諗到一個好辦法啦
小烏鴉
行去附近嘅小山坡
搵嚟一粒又一粒嘅
小石頭
佢究竟想做啲咩呢
1
2
3
4
5
6
7
佢將一粒又一粒嘅
小石頭擔起
之後掉咗落去
玻璃瓶裏面喎
小石頭一粒又一粒咁
沉咗去玻璃瓶底
玻璃瓶裏面嘅水
慢慢咁升起嚟啦
扔咗啲石頭落去之後
啲水升起咗喎
咁我放多啲石頭落去
啲水咪會越升
越高囉
等我再放多啲石頭落去先
為咗可以飲水嘅小烏鴉
不斷將石頭放入去
玻璃瓶
水位慢慢上升啦
小烏鴉唔需要再將個嘴巴
伸入去瓶子裏面
都可以飲到水啦
舒服晒
天氣咁熱
有啖水飲
真係舒服晒啦
小朋友
你哋覺得小烏鴉
聰唔聰明呀
遇到困難嘅佢
會積極想辦法去解決
順利飲到水嘅
小烏鴉仲好有成功感呀
遇到困難嘅你哋
又會唔會好似小烏鴉咁呢
自己諗辦法去解決呀
